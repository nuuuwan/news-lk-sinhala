# මාලු කෑවොත් කොරෝනා හැදෙනවා කියන්නෙ බොරුවක් ද?

“වෙනදා නත්තලට ඉස්සන්ට දැල්ලන්ට ලොකු ඉල්ලුමක් තිබ්බා. ඉස්සර මට නත්තල් මාසෙ අඩුම දවසකට ලක්ෂ තුනක විතර වෙළඳාමක් තිබුණා. මේ වෙනකොට ඒක 60%කින් විතර අඩු වෙලා. තාමත් මිනිස්සු මාලු ගන්න බයයි. අතේ කොරෝනා තිබ්බොත් මාලුවල විතරක් නෙවෙයි ඕනම දේක ගෑවෙනවා. මාලු ගැන විතරක් අමුතුවෙන් බය වෙන්නෙ මොකටද? මාලු උයලා කෑවම කොරෝනා හැදෙනවද?

“මට බැංකු ලෝන් එකක් තියනවා. මේ තත්වෙත් එක්ක බොහොම අමාරුවෙන් තමයි දැන් ඒවත් ගෙවාගෙන යන්නෙ. මටත් වැඩිය බරපතල ප්‍රශ්ණවලට මුහුණ දීපු මාලු වෙළෙන්දො ගොඩක් ඉන්නවා. මාස දෙකක් විතර යද්දි මේ තත්වෙ හරි යයි කියලා බලාපොරොත්තුවෙන් ඉන්නවා.“පෑලියගොඩ මාලු මාර්කට් එක අරින්න අවසර දීලා තිබ්බට සාමාන්‍ය ජනතාවට ඇවිත් මාලු මිලට ගන්න අවසර දීලා නැහැ. තොග වෙළෙඳුන්ට විතරයි මිල දී ගැනීම් කරන්න පුළුවන්.”වසර 21ක් පුරා මාලු වෙළඳාමේ යෙදෙන රාජගිරියේ පදිංචි චමින්ද අසේල කොවිඞ් 19 අර්බුදයෙන් මත්ස්‍ය වෙළඳාමට අත්ව ඇති ඉරණම විස්තර කළේ එලෙසිනි. චමින්දගේ මැසිවිල්ල රටේම ධීවර කර්මාන්තයට අත්ව ඇති ඉරණමේ කැඩපතක් බඳුය.

පෑලියගොඩ මත්ස්‍ය වෙළඳ සංකීර්ණයෙන් ව්‍යාප්ත වූ කොරෝනා පොකුරු

ඉකුත් ඔක්තෝබර් 21 වනදා පෑලියගොඩ මත්ස්‍ය වෙළඳ සංකීර්ණයෙන් ආසාධිතයින් 40ක් පමණ හඳුනාගනීමෙන් පසු නැවත දැනුම් දෙනතුරු එම ස්ථානය වසා දැමීමට රජය පියවර ගනු ලැබිණි.  (උපුටා ගැනීම - ඒපී නිවුස් සේවය සහ ඬේලි නිවුස් පුවත්පත)

එම අවස්ථාවේදී වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ, විශේෂඥ වෛද්‍ය සුදත් සමරවීර සඳහන් කර සිටියේ මත්ස්‍ය පෘෂ්ටය මතුපිට කොවිඞ් වෛරසය තැවරුණහොත් එය යම් කාලසීමාවක් රැඳී පවතින නමුදු ආරක්ෂිත සෞඛ්‍ය ක්‍රමවේද අනුගමනය කරමින් පිසින ලද මාලු ආහාරයට ගැනීමට කිසිසේත් බිය විය නැති බවයි. (උපුටා ගැනීම - ඬේලි නිවුස් පුවත්පත) නමුත් ඒ වන විට රටේ ප්‍රධාන ධීවර වරාය කිහිපයකට හා ධීවර වෙළඳසැල් කිහිපයකටම වෛරසය ව්‍යාප්ත වී තිබිණි. ඔක්තෝබර් 22 වන දා බේරුවලින් පෑලියගොඩ මත්ස්‍ය වෙළඳ සංකීර්ණයට මාලු රැගෙන ගිය ලොරි රථ රියදුරන් සහ සහායක පුද්ගලයින් 10 දෙනෙකුට කොවිඞ් ආසාදනය වීම හේතුවෙන් බේරුවල ධීවර වරාය වසා දැමීමටද වරාය කළමණාකාරීත්වය පියවරගෙන තිබූ බව මාධ්‍ය වාර්තා අනාවරණය කරනු ලැබීය.  පෑලියගොඩ මත්ස්‍ය වෙළඳ සංකීර්ණයට බොහෝ ප්‍රදේශවලින් මාලු වෙළෙඳුන් සහ පාරිභෝගිකයන් පැමිණෙන නිසා එම ආශ්‍රිතයින් හරහා දිවයිනේ වෙනත් දිස්ත්‍රික්කවලටද වෛරසය පැතිර යාම කිසිසේත් වැළැක්විය නොහැකි විය. ඒ අනුව පානදුර, හෝමාගම, මාදම්පේ, කහවත්ත, රත්නපුර, දියතලාව වැනි රටේ විවිධ ප්‍රදේශවලින් ආසාධිතයින් සොයා ගැනීමට සෞඛ්‍ය අංශ සමත් වූ අතර  මෙම සිදුවීම් මාලාව හේතුකොටගෙන මාලු මිලදී ගැනීමට ජනතාව තුළ භීතියක් නිර්මාණය විය.වෛරසයට වැඩි වේගයෙන් පැතිරුණු කටකතාමේ භීතිය නිසාම මාලු ආහාරයට ගැනීමෙන් කොරෝනා ආසාදනය විය හැකි බවට මිථ්‍යා මතයන් සහිත කටකතා සීග්‍රයෙන් පැතිර ගිය අතර සමාජ මාධ්‍ය ඔස්සේද එම මතයන් තටු ලබා ඉගිල යන අයුරු දක්නට ලැබිණි.  

 නමුත් ජනතාව අතර පැතිර ගිය බිය තුරන් කිරීමට එය ප්‍රමාණවත් නොවූ බව අනාවරණය වූයේ වෙනදා මෙන් ජනතාව මාලු මිලදී ගැනීමට නොපැමිණෙන බවත් ඒ නිසා අස්වනු තොග පිටින් අපතේ යන බවතත් ධීවරයින් සහ මාලු වෙළෙඳුුන් ඉකුත් සතිය දක්වාම වරින් වර මාධ්‍ය වෙත කළ අනාවරණයන් හේතුවෙනි.    (උපුටා ගැනීම - හරි ටීවී) සැබවින්ම මත්ස්‍ය පරිභෝජනයෙන් කොවිඞ් වෛරසය මිනිසාට  ආසාදනය විය හැකිද?මේ පිළිබද දේශීයව සහ ජත්‍යන්තරව දැනට අනාවරණය කරගෙන ඇතිවිද්‍යාත්මක සාධක සොයා අපි ගවේශණය කළෙමු. ඒ අනුව මේ පිළිබඳ වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර මහතාගෙන් අප කළ විමසීමේදී ඔහු සඳහන් කර සිටියේ මත්ස්‍ය පරිභෝජනයෙන් කොවිඞ් වෛරසය මිනිසාට  ආසාදනය විය හැකි බව මෙරට කිසිදු සෞඛ්‍ය අංශයක් විසින් තවමත් විද්‍යාත්මකව තහවුරු කර නොමැති බවයි. දේශීය වශයෙන් මේ පිළිබඳ විදිමත් පර්යේෂණයන් සිදු කොට දත්ත සහිත වාර්තාවක් තවමත් එළි දක්වා නොමැති නමුදු කොවිඞ් 19  පාලනය කිරීමට එදිනෙදා අනුගමනය කරන ක්‍රමවේදයන් ඔස්සේ ලබා ගන්නා දත්ත අත්දැකීම් සහ සාධක මත එම නිගමනය ලබා දිය හැකි බවද ඔහු වැඩිදුරටත් පැවසීය.“පිටත පොත්ත ඉවත් කර නියමිත උෂ්ණත්වයක් යටතේ පිසිනකොට එම වෛරසය මැරෙනවා. දැනට කොවිඞ් 19 හඳුනාගන තිබෙන්නේ ශ්වසන පද්ධතිය හරහා ආසාදනය වන රෝගයක් විදියට මිස ආහාර මාර්ගය හරහා ශරීරගත විය හැකි රෝගයක් ලෙස නෙවෙයි.”පිසීමකින් තොරව සුෂි වැනි මාලු අමුවෙන් ආහාරයට ගැනීමේදී අවධානමක් මතු වනවාද යන්න අප කළ විමසීමට වෛද්‍ය සමරවීර සිය අදහස් පළ කළේ මෙලෙසිනි.“අමු මාලු ආහාරයට ප්‍රිය ඇතැම් පිරිස් හිතන්න පුලුවන් යම් විදියකට කොරෝනා වෛරසය තැවරිලා තිබෙන මාලු අමුවෙන් ආහාරයට ගැනීමේදී උගුරෙ වෛරසය තැවරිලා තැන්පත් වෙලා ආසාදනය වෙන්න ඉඩකඩ තියනවා කියලා. තර්කානුකූලව එහෙම හිතෙන්න ඉඩ තිබෙනවා. නමුත් මෙතෙක් වෛද්‍ය විද්‍යාත්මකව ඒ අකාරයෙන් වෛරසය ශරීරගත විය හැකි බවට සනාථ වෙලා නැහැ. එහෙම සිදුවීමක් වාර්තා වෙලත් නැහැ.“කොවිඞ් 19 විතරක් නෙවෙයි ඕනම වෛරසයක් පෘෂ්ටයක් මත යම් කාල සීමාවක් රැඳී පවතිනවා. කොරෝනා සම්බන්ධයෙන් දැනට අපිට තියෙන්නෙ අවුරුද්දකට අඩු කාලයක් තුළ සිදු කළ පර්යේෂණ හා දත්ත ඇසුරින් ලබා ගත් තොරතුරු පමණයි. ඒ නිසා අපිට මෙම වෛරසය සම්බන්ධයෙන් 100%ක් නිෂ්චිත  අදහස් පළ කරන්න බැහැ. ඒ නිසා ප්‍රවේශම් වීම ඉතා වැදගත්. නිසි සෞඛ්‍ය උපදෙස් පිලිපැදලා ඉතා පිරිසිදුව මාලු ආහාරයට ගැනීමේ අවධානමක් නැහැ.”ලෝක සෞඛ්‍ය සංවිධානයේ මතයලෝක සෞඛ්‍ය සංවිධානය සිය නිල වෙබ් අඩවියේ කොවිඞ් 19 යටතේ ආහාර සුරක්ෂිතතාව පිළිබඳ අංශ කිහිපයක් යටතේ පැහැදිලි කිරීම් සිදු කර ඇත. එහි සත්ව/මාංශමය ආහාර නිෂ්පාදන ඇතුලු පිසින ලද ආහාර අනුභව කිරීමෙන් කොවිඞ් 19 ශරීර ගත විය හැකිද යන්න පිළිබඳ මෙසේ පැහැදිලි කර ඇත.ආහාර මගින් මිනිසාට කොවිඞ් 19 ආසාදනය විය හැකි බවට දැනට කිසිදු සාක්ෂියක් හමු වී නැත. ආහාරවල ඇති සෙසු බැක්ටීරියා සහ වෛරස් මරා දැමිය හැකි උෂ්ණත්වයේදී  කොවිඞ් 19 වෛරසයද මරා දැමිය හැකිය. මස් කුකළු මස් හා බිත්තර වැනි ආහාර සෑම විටම අවම වශයෙන් 70.ක්‍  දක්වා හොඳින් පිස ගත යුතුය. පිසීමට පෙර අමු මාංශමය ආහාර සහ පිසින ලද ආහාර එක්ව තබා ගැනීමෙන් වැලකිය යුතු අතර ඒ හරහා වෛරසය පිසූ ආහාර වලට සංසරණ වීමේ අවධානම වළක්වා ගත හැකි බවද එහි වැඩි දුරටත් දක්වා ඇත.එක්සත් ජාතීන්ගේ ආහාර හා කෘෂිකර්ම සංවිධානය නිකුත් කළ (FAO) ආසියානු රටවල ධීවර හා ජලජීවී ආහාර පද්ධතියට කොවිඞ් 19 බලපෑම් කර ඇති ආකාරය පිළිබඳ වාර්තාව

එසේම ලෝක සෞඛ්‍ය සංවිධානය විසින් කොවිඞ් 19 පැතිරීම වසංගතයක් ලෙස ප්‍රකාශයට කිරීමෙන් මසකට පසු එනම් ඉකුත් මැයි 21 දින එක්සත් ජාතීන්ගේ ආහාර හා කෘෂිකර්ම සංවිධානය  (FAO)  විසින් ඇතැම් ආසියානු රටවල ධීවර හා ජලජීවී ආහාර පද්ධතියට කොවිඩ් 19 බලපෑම් කර ඇති ආකාරය පිළිබඳ නිල වාර්තාවක් ප්‍රකාශයට පත් කරන ලදී.

එම ප්‍රතිපත්ති කෙටියෙන්, ගෝලීය වශයෙන් විෂය පථය තුළ තිබියදී, සමහර ආසියානු රටවල තත්වය පිළිබඳ විග්‍රහ කර ඇත. මෙම ලිපිය නව දත්ත, වර්ධනයන් සහ නිරීක්ෂණ ඇතුළත් කරමින් යාවත්කාලීන කිරීමක් සපයා ඇත.